# MovieManiacs

В днешно време технологиите и киното заемат все по-голяма част от живота на хората. Едно от основните развлечения на хората е киното. Тъй като то е огромна индустрия и непрекъснато излизат нови и нови филми, изборът ни става все по - труден и по-труден.
Има много сайтове като imdb, които предоставят на потребителите информация за огромна част от филмите, рейтингите им и мнения на критиците и на обикновените потребители. За съжаление, тези оценки са прекалено общи. Те отразяват мнението на огромна част от потребители, но различните нации имат различни културни ценности. Нещо повече- в рамките на един социален кръг често хората споделят еднакви, или поне сходни, интереси. Поради това често човек е склонен да пита близките до себе си за интересните филми, който са гледали, за да може да направи по-лесно избора си. Проблемът е в това, че хората рядко помнят имената и жанровете на филмите, които са гледали по-отдавна. Освен това се губи много време в повтарянето на една и съща информация за интересен филм, който сме гледали, на тези които се интересуват от него.

Нашата система ще улеснява споделянето на информация за филмите, които сме гледали, както и нашите впечатления, оценки и коментари. Потребителят ще може да се регистрира в системата чрез e-mail, две имена и парола, като така ще получава достъп до цялата функционалност на системата. След като потребителят влезе в своя профил, той ще може да попълни информация за себе си - какви жанрове харесва, от коя държава, кои са любимите им актьори и актриси, любими сценаристи. Системата ще позволи на клиента да създаде списък с филмите, които вече е гледал и да добавя всеки ново изгледан. Добавянето на филми ще става изключително лесно - само чрез търсене на името на филма и натискане на бутон “Добави”. След добавяне на филма потребителя има възможност за добавяне на коментари и оценки към него, както и да го сподели на приятел. Системата ще пази информация в базата си от данни всички добавени вече филми от потребители и когато даден потребител реши да сподели филм, който е гледал, той ще има възможност да го потърси, ако филмът не съществува потребителя може да го добави, като след това ще бъде разгледан и одобрен от администратор. При добавяне на филма, потребителя ще трябва да въведе пълна информация за филма, като име, жанр, актьори, актриси, сценарист, държава, студио, година, трейлър и др. Ако не желае да въвежда цялата информация ще може да изпрати заявка до администратора да добави липсващия филм. Това ще предотврати добавянето на филми повторно в базата данни и ще позволи да се води актуален рейтинг за отделен филм от всички потребители в системата. За да можем да следим филмите, които нашите приятели харесват, трябва да ги добавим в списък с приятели.
